---
layout: person
lang:   sv
title:  Holmudd, Israel
prof:   skeppare
born:   1807
bornin: Kristiinankaupunki
died:   1862
diedin: Kristiinankaupunki
father:
mother:
img:
---
Holmudd, Israel, född 11. 1. 1807 i Kristinestad, död därstädes 5. 4. 1862 i magkräfta. Kapten Holmudd var son till bagaren Jonas Holmudd i Kristinestad, f. 1772, d. 1824, och handlandedottern Brita Helena Hallman, d. 1853. Han gifte sig 1829 med tjänarinnan Maria Forsdahl, född 1805 i Lillkyro, död 1880 i Kristinestad. Som 16 år gammal vidtog han med sin utbildning, blev styrman vid 18 år och kapten vid 26 års ålder. År 1829 är han antecknad som styrman på den gamla galeasen Hoppets Ankare. År 1833, efter nyss avlagd kaptensexamen, förde han skonerten Elise till 1837, briggen Concordia 1837, skonerten Lyran 1838, skeppet Victoria 1939-40, skeppet Activ 1841, skeppet Hoppet 1842-46, skeppet Christin 1847-51, skonerten Neva 1852, skonerten Pallas 1853 och slupen Felix 1856-57. Under Krimkriget var han djärv nog att göra resor till Petersburg och Lübeck. Kapten Holmudd var säkert en av stadens bäst kända och mest anlitade skeppare.

TODO: källa